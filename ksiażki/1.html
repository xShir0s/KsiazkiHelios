<!doctype html>
<html lang="pl">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Książki do programowania</title>
    <link href="css/bootstrap.min.css" rel="stylesheet" >
  <link href="css/style.css" rel="stylesheet" >
  </head>
  <body>
<main>
    <article>
        <div class="container">
            <div class="row">
                <aside class="col-12 my-5">
                    <img class="img-thumbnail rounded mx-auto d-block " src="img/banner.jpg">
                </aside>
                <div class="col-lg-8 bg-light p-4 opis">
                    <h1>Czysty kod. Podręcznik dobrego programisty</h1>
Autor: Robert C. Martin<br>
Wydawnictwo: Helion<br>
Ocena: 5.3/6  <br>
Opinie: 90<br>
Stron: 424<br>
Druk: oprawa miękka<br>

<h2>Opis książki: Czysty kod. Podręcznik dobrego programisty</h2>
<ul>
<li>Poznaj najlepsze metody tworzenia doskonałego kodu</li>
<li>Jak pisać dobry kod, a zły przekształcić w dobry?</li>
<li>Jak formatować kod, aby osiągnąć maksymalną czytelność?</li>
<li>Jak implementować pełną obsługę błędów bez zaśmiecania logiki kodu?</li>
</ul>
<p>O tym, ile problemów sprawia niedbale napisany kod, wie każdy programista. Nie wszyscy jednak wiedzą, jak napisać ten świetny, „czysty” kod i czym właściwie powinien się on charakteryzować. Co więcej – jak odróżnić dobry kod od złego? Odpowiedź na te pytania oraz sposoby tworzenia czystego, czytelnego kodu znajdziesz właśnie w tej książce. Podręcznik jest obowiązkową pozycją dla każdego, kto chce poznać techniki rzetelnego i efektywnego programowania.</p>

<p>W książce „Czysty kod. Podręcznik dobrego programisty” szczegółowo omówione zostały zasady, wzorce i najlepsze praktyki pisania czystego kodu. Podręcznik zawiera także kilka analiz przypadków o coraz większej złożoności, z których każda jest doskonałym ćwiczeniem porządkowania zanieczyszczonego bądź nieudanego kodu. Z tego podręcznika dowiesz się m.in., jak tworzyć dobre nazwy, obiekty i funkcje, a także jak tworzyć testy jednostkowe i korzystać z programowania sterowanego testami. Nauczysz się przekształcać kod zawierający problemy w taki, który jest solidny i efektywny.</p>
<ul>
<li>Nazwy klas i metod</li>
<li>Funkcje i listy argumentów</li>
<li>Rozdzielanie poleceń i zapytań</li>
<li>Stosowanie wyjątków</li>
<li>Komentarze</li>
<li>Formatowanie</li>
<li>Obiekty i struktury danych</li>
<li>Obsługa błędów</li>
<li>Testy jednostkowe</li>
<li>Klasy i systemy</li>
<li>Współbieżność</li>
<li>Oczyszczanie kodu</li>
<li>Niech stworzony przez Ciebie kod imponuje czystością!</li>
</ul>
<h2>O autorze książki</h2>
<p>Robert C. Martin (Wujek Bob) jest programistą od 1970 roku. Jest uznanym mówcą na konferencjach całego świata. Napisał między innymi książki Czysty kod (Helion, 2009), Agile. Programowanie zwinne: zasady, wzorce i praktyki zwinnego wytwarzania oprogramowania w C# (Helion, 2008), Mistrz czystego kodu. Kodeks postępowania profesjonalnych programistów (Helion, 2013) oraz UML for Java Programmers (Prentice Hall, 2003). Oprócz tego Martin opublikował setki artykułów, rozpraw i wpisów na blogach. Działał jako redaktor naczelny magazynu „The C++ Report” i był pierwszym przewodniczącym organizacji Agile Alliance. Założył i prowadzi międzynarodową firmę Object Mentor Inc., skupiającą doświadczonych programistów i menedżerów specjalizujących się we wspomaganiu firm w realizacji trudnych projektów.</p>

<h2>Recenzja książki: Czysty kod. Podręcznik dobrego programisty</h2>
<p>itbooks.pl Karol Kubuś; 2015-09-22</p>

<p>Jednym z bestsellerów wydawnictwa Helion jest książka „Czysty kod. Podręcznik dobrego programisty”, której autorem jest Robert Martin. Jej wysoka pozycja na liście sprzedaży nie powinna nikogo dziwić, bo nie ważne, czy programujemy w Javie, C++, czy w innym języku, ważne żeby nasz kod nie tylko działał poprawnie, ale także był napisany w sposób profesjonalny, spełniający standardy i dobre praktyki. Każdy z nas powinien dążyć do takiego kodu, stale podwyższać jego jakość, w czym niewątpliwie pomoże nam książka „Czysty kod. Podręcznik dobrego programisty”.</p>

<p>Książka „Czysty kod. Podręcznik dobrego programisty” podzielona została na trzy części. W pierwszej z nich autor opisał zasady i praktyki tworzenia dobrego i czystego kodu. Tematyka poruszanych problemów jest bardzo szeroka, począwszy od tworzenia nazw, poprzez komentarze, funkcje, obiekty, klasy, testy jednostkowe i wiele innych. Praktycznie każdy element tworzonego kodu został przeanalizowany. Autor na przykładowych fragmentach kodu przestawia często popełniane błędy, prezentując nam bardziej profesjonalne rozwiązania, jednocześnie tłumacząc, czemu są one lepsze. Wszystko to przekazane w bardzo strawnej formie, nawet osoba niezbyt zaawansowana powinna bez trudu przyswoić przekazywaną wiedzę. Podsumowując – elementarz dla każdego programisty!</p>

<p>Jeśli ktoś dotychczas narzekał na zbyt małą ilość kodu w treści, to w drugiej części będzie w raju (pozostali będą w piekle:)). Otóż autor w tym fragmencie prezentuje sposoby czyszczenia i naprawy kodu. Mamy kilka sporych (listingi sięgające nawet kilku stron) przykładów niepoprawnego kodu i jesteśmy świadkami stopniowego refactoringu, aby wyjściowy kod spełniał wszelkie standardy. Ta część wymaga od nas zdecydowanie więcej skupienia, aby móc wyłapać wszelkie niuanse w prezentowanych listingach, ale naprawdę warto poświęcić więcej czasu na te rozdziały. Co do samego kodu, to w całej książce przykłady dotyczą języka Java, ale programiści innych języków obiektowych nie powinni mieć najmniejszych problemów z ich zrozumieniem.</p>

<p>Trzecia część książki jest czymś w stylu podsumowania dwóch wcześniejszych. W pojedynczym rozdziale zebrane i uporządkowane zostały sytuacje, które wymagały zmian w kodzie. Bardzo przydatny fragment, wspomagający usystematyzowanie i przyswojenie świeżo zdobytych informacji. Uzupełnieniem książki jest rozdział dotyczący współbieżności w Javie, wg mnie zbędny dodatek, nie do końca wpasowany w główną tematykę książki, a przyda się głównie dla koderów języka Java.</p>

<p>Podsumowując, „Czysty kod. Podręcznik dobrego programisty” to lektura obowiązkowa dla profesjonalnych programistów. Kod jest wizytówką każdego kodera, dlatego stale musimy dbać o rozwój swoich umiejętności, a książka Roberta Martina jest świetną inwestycją w tym kierunku. Polecam!</p>



                </div>
                <div class="col-lg-4 ">
                    <img class="img-thumbnail" src="img/1d.jpg" alt="">
                </div>
                    
            </div>
		</div>
        </article>
		</main>
    <script src="js/bootstrap.bundle.min.js"></script>
  </body>
</html>
